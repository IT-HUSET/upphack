

## IT-HUSET UPPHACK 2021


### Sammanfattning
- När: Lördag 11.12.2021 08:30 -> Open ended
- Var: caspeco@Dragarbrunnsgatan 50 (Svavagallerian)
- Vad: Hacka för ett hållbarare Uppsala!
- Varför: 
  - Du bidrar till ett bättre Uppsala!
  - Du bygger ditt eget nätverk 
  - Du bidrar till en ännu mer levande IT-Community i Uppsala!
  - Du kommer få juste mat och dryck under hela dagen!

### Detaljerna

#### Varför gör vi det här?
Ett Hackathon för att stärka Uppsalas IT-Nätverk, göra något bra för miljön och samtidigt ha en riktigt trevlig lördag med gamla och nya vänner, det är tanken bakom Upphack 2021. Lördag den 11:e december kör vi igång från klockan 08:30 med en rejäl utvecklarfrukost i Caspecos lokaler i Svavagallerian.  
 
#### Teamen
Ett av syftena är att stärka banden mellan näringslivet och it-studenter, lagen kommer därför att bestå av hälften studenter och hälften av utvecklare som redan är ute i arbetslivet. Att kunna attrahera nya och behålla befintliga talanger i Uppsala är såklart ett måste för att kunna göra Uppsala till en ännu roligare IT-stad! På grund av rådande omständigheter är deltagarantalet den här gången begränsat till 20 stycken uppdelat på 4-5 lag. För att rekrytera studenter till teamen får vi hjälp av Uppsalas studentdrivna konsultföretag [Consor](https://www.consorconsulting.se/). Det finns inget krav på att anmäla hela team, enskilda anmälningar är mer än välkomna.

#### Uppgift
Varje Hackathon har såklart ett tema eller en uppgift och så även Upphack 2021! Vi är barnsligt glada över att ha fått hjälp av Uppsala Kommun med en uppgift som är såväl brinnande aktuell som förankrad i ett verkligt behov. Bakrunden är att Uppsala är med i EU-projektet SimpliCITY vars syfte bl.a. är att skala upp och öka användningen av s.k. Hållbarhetstjänster. Uppgiften för teamen är att komma med lösningar/tjänster som bidrar till att uppfylla det syftet. Det kan t.ex. vara
- Tjänster som underlättar återvinning
- Tjänster som bidrar till folkhälsan t.ex. underlätta anvädningen av det nya cykelgaraget
- Tjänster kopplade till integrations- och inkluderingsarbete av nyanlända och äldre
- etc. etc. 
Vi ser gärna att lösningen är mobilanpassad och använder sig av molntjänster av något slag. Signa upp för testkonto i t.ex. [Azure](https://azure.microsoft.com/sv-se/free) så kan teamet använda sig av alla tjänster som erbjuds där. 

Teamen kommer att kunna använda sig av API:er för SMS och telefoni, sponsrat av [46elks](https://46elks.se/), signa upp för [ett API-Konto här!](https://46elks.se/upphack2021)

#### Förväntningar på deltagare
Vi utgår från att våra deltagare går igång på att utveckla tillsammans med andra! Detaljer som språk, frontend/backend/fullstack och liknande finns det däremot inga begränsningar runt. Deltagarna förväntas ta med sig en egen dator med en installerad utvecklingsmiljö (i de fall det behövs). För att få ut så mycket som möjligt av dagen tror vi att ett synk-snack inom teamet innan Hackathonet kommer att vara en framgångsfaktor! 

#### Vinnaren
Vinnande team kommer att utses av en jury med deltagare från IT-HUSET, Caspeco och Uppsala Kommun. 

#### Vad händer härnäst?
Alla deltagare kommer att få en mer detaljerad beskrivning i god tid innan eventet.
Läs gärna mer om [SimpliCITY här](https://www.simplicity-project.eu/projectdescription).

Är du/ni intresserade av att vara med eller har andra frågor? Hör gärna av dig via formuläret nedanför så ser vi tillsammans till att göra Uppsalas IT-liv ännu lite roligare!

<hr>
