

## UPPHACK - 2021


### tl;dr
- När: Lördag 11.12.2021 08:00 -> Open ended
- Var: caspeco@Dragarbrunnsgatan 50 (Svavagallerian)
- Vad: Hacka för ett hållbarare Uppsala!
- Varför: 
  - Du bidrar till ett bättre Uppsala!
  - Du bygger ditt eget nätverk 
  - Du bidrar till en ännu mer levande IT-Community i Uppsala!
  - Du kommer få juste mat och dryck under hela dagen! 

### Longer story
Ett Hackathon för att stärka Uppsalas IT-Nätverk, göra något bra för miljön och samtidigt ha en riktigt trevlig lördag med gamla och nya vänner, det är tanken bakom Upphack 2021. Lördag den 11:e december kör vi igång från klockan 08:00 med en rejäl utvecklarfrukost i Caspecos lokaler i Svavagallerian.  
 
Ett av syftena är att stärka banden mellan näringslivet och it-studenter, lagen kommer därför att bestå av hälften studenter och hälften av utvecklare som redan är ute i arbetslivet. Att kunna attrahera nya och behålla befintliga talanger i Uppsala är såklart ett måste för att kunna göra Uppsala till en ännu roligare IT-stad! På grund av rådande omständigheter är deltagarantalet den här gången begränstat till 20 stycken uppdelat på 4-5 lag.

Varje Hackathon har såklart ett tema eller en uppgift och så även Upphack 2021! Vi är barnsligt glada över att ha fått hjälp av Uppsala Kommun med en uppgift som är såväl brinnande aktuell som förankrad i ett verkligt behov. Bakrunden är att Uppsala är med i EU-projektet SimpliCITY vars syfte bl.a. är att skala upp och öka användningen av s.k. Hållbarhetstjänster. Uppgiften för teamen är att komma med lösningar som bidrar till att uppfylla det syftet. Det kan t.ex. vara
- Tjänster som underlättar återvinning
- Tjänster som bidrar till folkhälsan t.ex. underlätta anvädningen av det nya cykelgaraget
- Tjänster kopplade till integrations- och inkluderingsarbete av nyanlända och äldre
- etc. etc. 

Alla deltagare kommer att få en mer detaljerad beskrivning i god tid innan eventet.
Läs gärna mer om [SimpliCITY här](https://www.simplicity-project.eu/projectdescription).

Är du/ni intresserade av att vara med eller har andra frågor? Hör gärna av dig till [IT-HUSET](mailto:svante.kumlien@it-huset.se) så ser vi tillsammans till att göra Uppsalas IT-liv ännu lite roligare!





